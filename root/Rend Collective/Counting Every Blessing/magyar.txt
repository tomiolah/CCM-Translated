Számolom az áldást (Counting Every Blessing)

1. Vak voltam, de most színesen látok,
Meghaltam, így most élek Veled,
Elbuktam, de Te voltál Megmentőm,
Mindenben áldásod látom.

2. Elvesztem, de megtalált az Atya,
Romokból lettem így palota,
Reményt és jövőt Tőled így kaptam,
Mindenben áldásod látom.

Refr.:
Csak számolom az áldást,
Számolom az áldást,
Kezed fogva lépek,
Mikor nincsen fény.

Csak számolom az áldást,
Számolom az áldást,
Tudom, minden napon,
Te jó vagy hozzám.

3. Ott voltál, a sötét völgyeimben,
Ott voltál, mikor eltűnt a nap,
Te vagy én erőm és biztonságom,
Mindenben áldásod látom.

Refr.

Bridge:
Tudom, a jóságod kísér,
Szívedbe vésted nevem,
Kimondhatatlan kegyelmed
Elkísér
Minden hegyen, tengeren.

Refr.
